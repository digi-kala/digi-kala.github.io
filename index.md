---
layout: home
---

سلام

میگن حق گرفتنی هست، ...

من نتیجه رو همین اولش می‌گم، حوصله داشتی بقیه‌ش رو بخون:
1. از دیجی‌کالا قطعا گوشی موبایل نخرید (اشتباه اول من)
2. اگر هم وسوسه شدید و خریدید، قبل از اینکه پلمپ دستگاه را باز کنید با سامانه همتا اصالت گوشی رو مطمئن بشید (اشتباه دوم من)
3. اگر در سایت همتا خطا داد سریعا گوشی را مرجوع کنید
4. اگر دیدید گوشی با گارانتی دیجی‌سرویس هست، بدون لحظه‌ای درنگ، از خرید کاملا بیخیال بشید و حتی سریعا صفحه رو ببندید

اینم تو سایت دیجی‌کالا یادتون نره:
<img src="/assets/images/digi-shoar.png" border="1"/>

**و این نکته که من ۲۸ میلیون تومان پول گوشی دادم اما به دلیل اینکه هنوز تکلیف‌ش مشخص نیست،
هنوز هیچ برنامه‌ای روش نصب نکردم و لذا تو این چند روز ازش استفاده نکردم!!!** 

## من متاسفانه یک گوشی خریدم و ...

من در تاریخ ۴شنبه ۲۹ دی ۱۴۰۰ یک عدد گوشی از سایت دیجی‌کالا خریدم. البته خودم از اولش اطمینان نداشتم، اما به
توصیه ۲تا از دوستان **متاسفانه** اقدام کردم و یک عدد گوشی سامسونگ نوت ۲۰
با **گارانتی دیجی‌سرویس** خریداری کردم که عصر روز ۱شنبه ۳ بهمن ۱۴۰۰ به بنده تحویل شد.

<a href="/assets/images/digi-factor.png" target="_blank">
<img alt="factor" src="/assets/images/digi-factor.png" height="60%" width="60%" border="1"/>
</a>

_**نکته**: در فاکتور شماره IMEI گوشی ذکر شده است که بنده ۲ عدد اول (35) و ۳ عدد آخر (064) آنرا برای اثبات مراحل بعدی گذاشتم بماند!_ 

بنا بر همون اعتماد بیجا به دیجی‌کالا و از سر ذوق متاسفانه جعبه موبایل را باز کردم و شروع کردم به راه‌اندازی موبایل.
وقتی به مرحله رجسیتری رسیدم، دیدم ای داد بیداد گوشی رجیستر نمیشه!!!

<a href="/assets/images/hamta-site-error.png" target="_blank">
<img alt="hamta" src="/assets/images/hamta-site-error.png" width="40%" height="40%"/>
</a>

خوب حالا عکسی هم از خود گوشی  و کارت گارانتی‌ش داشته باشیم

<a href="/assets/images/phone-hamta-error-guarantee.png" target="_blank">
<img alt="hamta-guarantee" src="/assets/images/phone-hamta-error-guarantee.png" width="40%" height="40%"/>
</a>

<br/>

خطایی که همتا با کد ۷۷۷۷ میده اینه:
>  شناسه دستگاه (IMEI) قانونی نیست و در شبکه تلفن همراه سرویس نخواهد گرفت.

<br/>

**نکته**: از نکات جالب این گارانتی اینه که گوشی رجیستر نمیشه اما بیمه ایران داره!!!

<br/>

من همون موقع با گارانتی تماس گرفتم که ساعت کاری‌شون خاتمه یافته بود و لذا فردا باهاشون تماس گرفتم که پیگیری من شروع شد


### سالی که نکوست از بهارش پیداست

گارانتی‌ای که همون اول توی رجیستری مشکل بخوری، قطعا گارانتی نیست، حالا وای به حال روزی که شما مشکل سخت‌افزاری بخوری!!!

من صبح دوشنبه ۴ بهمن ۱۴۰۰ با شماره ۰۲۱۴۲۹۵۱ تماس گرفتم. بهم گفتن برم توی واتساپ و به شماره ۰۹۰۱۰۰۰۰۲۰۷ مدارک زیر را ارسال کنم:

1. عکس از جعبه گوشی با برچسب IMEIها
2. عکس از گوشی با نمایش صفحه IMEI (همون کد 06 معروف)
3. عکس از کارت گارانتی و خطای مربوطه

منم ارسال کردم.

یکسری اپراتور خوش‌برخورد گذاشتن که شما را الاف کنند.
من پیگیری می‌کردم و یک خانومی هم مرتبا تو واتساپ جواب میده «باگ سیستم هست» و «نهایتا تا آخر هفته درست میشه» و 
«شما هر چند ساعت یکبار امتحان کنید»!
(فکر کنم بنده خدا شب‌ها هم توی خواب هی با خودش میگه «باگ سیستم هست»)

آخه یکی نیست بگه شما که ادعای گارانتی‌ت میشه، برو پیگیری کن و هر موقع دیدی تو سایت همتا درست شد، مشتری رو مطلع کن تا مشتری اقدام به رجیستری کنه!!!

<audio controls="controls">
  <source type="audio/ogg" src="/assets/audio/operator-answers.ogg"/>
  <p>Your browser does not support the audio element.</p>
</audio>

منم باز برای اطمینان به همتا با شماره ۰۹۶۳۶۶ تماس گرفتم. اپراتور ازم ۲تا IMEI گوشی رو پرسید و
گفت این گوشی در سامانه ثبت نشده و غیرقانونی هست. منم پرسیدم خوب چیکار کنم؟ اونم خیلی راحت گفت
باید به فروشنده عودت بدی!

اینجوریاست!

القصه! به آخر هفته رسیدیم و شد ۵شنبه ۷ بهمن ۱۴۰۰ و گوشی من رجیستر نشد! و هر چی این خانوم گفته بود یعنی کشک!!!

### اما فروشنده دیجی‌کالا بود

همون روز ۲شنبه ۴ بهمن یادم افتاد که فروشنده دیجی‌کالا هست و اینکه ادعا می‌کنه ضمانت ۷ روز برگشت کالا داره!
من توی پشتیبانی آنلاین پیام دادم که گوشی تو فلان فاکتور که خریدم رجیستر نمیشه و اپراتور هم برام مرجوعی کالا زد. 
بعد یک خانومی با من تماس گرفت که اتفاق میوفته که گوشی رجیستر نشه (منظورش این بود طبیعی هست!)
و شما با گارانتی تماس بگیر و صبر کن و این حرفا.
منم اعتراض کردم شما وظیفه دارید گوشی‌ای را ارسال کنید که از اصالت‌ش مطمئن هستید و رجیستری‌ش اوکی باشه.
اونم فکر کنم تو دلش گفته «باشه!» و از من خواست همون مدارک رو که برای دیجی‌سرویس فرستاده بودم، بفرستم و گفت مرجوعی شما بررسی میشه.

شد (شایدم سرکاری بود و نشد)، اما رد شد!

<a href="/assets/images/digi-reject-return.png" target="_blank">
<img src="/assets/images/digi-reject-return.png" height="50%" width="50%"/>
</a>

چرا؟ جوابش رو تو پیامک برام فرستادن:
> نیازی به بازگشت کالای گوشی موبایل سامسونگ نیست و مشکل رجیستری برطرف خواهد شد

یعنی شیک و مجلسی گفتن که آش کشک خاله هستش!